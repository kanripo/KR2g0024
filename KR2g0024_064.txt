# -*- mode: mandoku-view; -*-
#+TITLE: 宋名臣言行錄
#+DATE: 2015-08-24 22:35:00.752688
#+PROPERTY: ID KR2g0024
#+PROPERTY: BASEEDITION WYG    
#+PROPERTY: JUAN 外集卷六
<pb:KR2g0024_WYG_064-1a>¶
欽定四庫全書¶
　宋名臣言行錄外集巻六¶
　　　　　　　　　　　宋　李幼武　纂集¶
　　　吕希哲¶
　　字原明正獻公之長子以恩補官元祐中除兵部¶
　　員外郎充崇政殿説書紹聖初出知太平州坐黨¶
　　謫居和州徽宗初復官知單州召為光禄少卿直¶
　　祕閣知曹州尋奪職知相州邢州奉祠政和中卒¶
<pb:KR2g0024_WYG_064-1b>¶
　　年七十八¶
正獻居家簡重寡黙不以事物經心而申國夫人性嚴¶
　有法度雖甚愛公然教公事事循蹈規矩甫十嵗祁¶
　寒暑雨侍立終日不命之坐不敢坐也日必冠帶以¶
　見長者平居雖天甚熱在父母長者之側不得去巾¶
　襪縳袴衣服唯謹行步出入無得入茶肆酒肆市井¶
　里巷之語鄭衛之音未嘗一經於耳不正之書非禮¶
　之色未嘗一接於目正獻倅潁州歐陽文忠適知州¶
<pb:KR2g0024_WYG_064-2a>¶
　焦先生千之伯強客文忠所嚴毅方正正獻招之使¶
　教諸子諸生少有過差先生端坐召與相對終日竟¶
　夕不與之語諸生恐懼畏服先生方略降辭色時公¶
　方十餘嵗内則正獻與申國夫人教訓如此之嚴外¶
　則焦先生化導如此之篤故公徳器成就大異衆人¶
　公嘗言人生内無賢父兄外無賢師友而能有成者¶
　少矣¶
始從胡安定於太學後遍從孫復石介李覯又從王安¶
<pb:KR2g0024_WYG_064-2b>¶
　石學安石以為凡士未官而事科舉者為貧也有官¶
　矣而復事科舉是僥倖富貴利達學者不由也公聞¶
　之遽棄科舉一意古學始與伊川俱事胡瑗公少程¶
　一二嵗察其學問淵源非他人比首以師禮事之而¶
　明道横渠孫覺李常皆與公逰由是知見日益廣大¶
　然公亦未嘗専主一説不私一門務略去枝葉一意¶
　涵養直截徑捷以造聖人専慕曽子之學盡力乎其¶
　内者其讀經書平直簡要不為辭説以知言為先自¶
<pb:KR2g0024_WYG_064-3a>¶
　得為本躬行為實不尚虚言不為異行¶
正獻嘗語張耒曰此子不欺闇室守官京師不謁臺諌¶
　遇遷轉即一見執政過此不見也¶
正獻廣用當世賢士人之有一善無不用也嘗以數幅¶
　紙書當世名士姓名既而失之後復見此紙則所書¶
　人悉用之矣嘗親書遺公曰當世善士無不用者獨¶
　爾以吾故不得用亦命也¶
為説書凡二年日夕勸導人主以修身為本修身以正¶
<pb:KR2g0024_WYG_064-3b>¶
　心為本心正意誠天下自化不假他術身不能修雖¶
　左右之人且不能諭況天下乎¶
除諌官累辭未獲蘇子瞻在邇英戲謂公曰法筵龍象¶
　當觀第一義公笑而不答退謂范淳父曰若辭不獲¶
　命必以楊畏為首時畏方在言路以險詐自任頗為¶
　子瞻所厚公故及之¶
晚居宿州真揚間十餘年衣食不給有至絶粮數日者¶
　處之晏然靜坐一室家事一切不問不以毫髪事託¶
<pb:KR2g0024_WYG_064-4a>¶
　州縣在和州嘗作詩云除却借書沽酒外更無一事¶
　擾公私閑居日讀易一爻遍考古今諸儒之説黙坐¶
　沉思隨事解釋夜則與子孫評論古今商確得失乆¶
　之方罷¶
嘗云自少官守處未嘗干人舉薦以為後生之戒仲父¶
　舜從守官會稽人或譏其不求知者仲父對詞甚好¶
　云勤於職事其他不敢不慎乃所以求知也¶
行巳務自省察校量以自進益晚年嘗言十餘年前在¶
<pb:KR2g0024_WYG_064-4b>¶
　楚州橋壊墮水中時覺心動數年前大病已稍稍勝¶
　前今次疾病全不動矣其自力如此¶
晚年習靜雖驚恐顛沛未嘗少動自厯陽赴單守過山¶
　陽渡橋橋壊轎人俱墜浮于水而公安坐轎上神色¶
　不動從者有溺死者徐仲車先生時年幾七十矣作¶
　我敬詩贈公曰我敬吕公以其徳齒敬之愛之何時¶
　已已美哉吕公文在其中見乎外者古人之風惟賢¶
　有徳神相其祉何以祝公勿藥有喜¶
<pb:KR2g0024_WYG_064-5a>¶
為郡令公帑多蓄鰒魚諸乾物及笋乾蕈乾以待賔客¶
　以減鷄鴨等生命也¶
為人處事皆有長乆之計求方便之道只如病中風人¶
　口不能言手不能書而養疾者乃問所欲病者既不¶
　能答適足増苦故公嘗教人每事作一牌子如飲食¶
　衣裳寒熱之類及常所服藥(如理中/元之類)常所作事(如梳/頭洗)¶
　(手之類及作/人親等書)病者取牌子以示人則可減大半之苦¶
　凡公為人處事每如是也¶
<pb:KR2g0024_WYG_064-5b>¶
仙源嘗言與公為夫婦相處六十年未嘗一日有面赤¶
　自少至老雖袵席之上未嘗戲笑¶
嘗言世人喜言無好人三字者可謂自賊者也包孝肅¶
　尹京時民有自言以白金百兩寄我者死矣予其子¶
　其子不肯受願召其子予之尹召其子辭曰亡父未¶
　嘗以百金委人也兩人相讓乆之公言觀此事而言¶
　無好人者亦可以少媿矣人皆可以為堯舜葢觀於¶
　此而知之¶
<pb:KR2g0024_WYG_064-6a>¶
言後生初學自須理會氣象氣象好時百事是當氣象¶
　者辭令容止輕重疾徐足以見之矣不惟君子小人¶
　於此焉分亦貴賤壽夭之所由定也¶
又説攻其惡無攻人之惡葢自攻其惡日夜且自㸃檢¶
　絲毫不盡即不慊於心矣豈有工夫㸃檢他人耶¶
又言凡與交㳺書問其父祖知名於世者須避其名諱¶
　凡作書須先思及書之於几然後作書文潞公與故¶
　舊欵接一坐未嘗犯其祖父諱¶
<pb:KR2g0024_WYG_064-6b>¶
或問公為小人所詈辱當何以處之曰上焉者知人與¶
　已本一何者為詈何者為辱自然無忿怒心也下焉¶
　者且自思曰我是何等人彼為何等人若是答他却¶
　與此人等也如此自處忿心亦自消也¶
朱子曰吕公家傳深有警悟人處前輩涵養深厚乃如¶
　此但其論學殊有病如云不主一門不私一説則博¶
　而雜矣如云直截勁捷以造聖人則約而陋矣舉此¶
　二端可見其本末之皆病此所以流於異學而不自¶
<pb:KR2g0024_WYG_064-7a>¶
　知其非耶而作此傳者又自有不可曉者如云雖萬¶
　物之理本末一致而必欲有為此類甚多不知是何¶
　等語又義例不明所載同時諸人或名或字或褒或¶
　貶皆不可考至如蘇公則前字後名尤無所據豈其¶
　學無綱領故文字亦象之而然耶最後論佛學尤可¶
　駭歎程門千言萬語只要見儒者與釋氏不同處而¶
　吕公學於程氏意欲直造聖人盡其平生之力乃反¶
　見得佛與聖人合豈不背戾之甚哉夫以其資質之¶
<pb:KR2g0024_WYG_064-7b>¶
　粹美涵養之深厚如此疑若不叛於道而窮理不精¶
　錯繆如此流傳於世使有志於道而未知所擇者坐¶
　為所悮葢非特莠之亂苗紫之亂朱而已也¶
　　　朱光庭¶
　　字公掞河南偃師人登嘉祐二年進士第調萬年¶
　　簿文潞公舉應制科會仁宗升遐罷試丁艱服除¶
　　為修武令改坦曲令以樞臣薦召對吕汲公守長¶
　　安辟僉判司馬温公薦召為左正言遷左司諌拜¶
<pb:KR2g0024_WYG_064-8a>¶
　　右諌議遷給事中除集賢修撰知亳州復召為給¶
　　事後知潞州遷集賢院學士紹聖元年卒年五十¶
　　八¶
初受學於安定告以為學之本主於忠信公終身力行¶
　之後又從二程於洛其所聞以格物致知為進道之¶
　門正心誠意為入徳之方公服行之造次不忘常謂¶
　百世以俟聖人而不惑者惟孔孟為然故力排異端¶
　以扶正道¶
<pb:KR2g0024_WYG_064-8b>¶
簿萬年數假邑事邑人謂之明鏡時程伯淳簿鄠縣張¶
　山甫簿武功皆以才名稱關中謂之三傑¶
神宗召對言陛下即位以來更張法度臣下行之或非¶
　聖意故有便不便誠能去其不便則天下均被福矣¶
温公薦為左正言首以辨大臣忠邪為言又請天子燕¶
　閑與儒臣講習罷提舉常平官不散青苗廣儲蓄備¶
　水旱太學置明師以養人材論奏無虚日¶
太皇太后嘉公正直諭以朝政闕失當安心言之勿畏¶
<pb:KR2g0024_WYG_064-9a>¶
　避公自以遇知竭力知無不言時進退大臣損益政¶
　事公宻勿啟沃多見施行¶
拜右諌議請召講官便殿訪以治道遷給事中有詔幸¶
　後苑賞花釣魚宴羣臣會春寒公請罷宴以祗天戒¶
劉摯罷相守鄆州公封還麻制以摯有功大臣不當無¶
　名而去言者若指臣為朋黨願被斥而不辭後鄭雍¶
　攻之公遂出知亳州¶
公在洛有書室兩旁各一牖牖各三十六隔一書天道¶
<pb:KR2g0024_WYG_064-9b>¶
　之要一書仁義之道中以一榜書毋不敬思無邪中¶
　處之此意亦好¶
伊川哭之曰子兄弟倡學之初衆方驚異君時甚少獨¶
　信不疑篤學力行至於沒齒志不渝於金石行可質¶
　於神明在邦在家臨民臨事造次動靜一由至誠上¶
　論古人豈易其比蹇蹇王臣之節凜凜循吏之風謂¶
　當施於時必得其夀天胡難忱遽止于此七八年間¶
　同志共學之人相繼而逝今君復彼使予踽踽於世¶
<pb:KR2g0024_WYG_064-10a>¶
　憂道學之寡助則予之哭君豈交朋而已¶
胡文定云熙寧元祐靖國間事變屢更其時固有名葢¶
　天下致位廟堂得行所學者然夷考其事猶有憾焉¶
　如張天祺朱公掞等可謂奮不顧身盡忠許國而議¶
　論亦多過矣乃知理未易窮義未易精言未易知心¶
　未易盡聖賢事業未易到也¶
　　　劉絢¶
　　字質夫先世常山人祖仕宦家河南以祖䕃得官¶
<pb:KR2g0024_WYG_064-10b>¶
　　初仕夀安縣簿移潞之長子令元祐初韓維薦充¶
　　學官王巖叟等薦為春秋博士二年卒于官年四¶
　　十二¶
君生質明粹長而温恭自髫齓時即事二程受學焉君¶
　所受有本末所知造淵㣲知所止矣孜孜焉不知其¶
　他也天性孝弟樂善而不為異端所惑故其履也安¶
　内日加重而無交戰之病故其行也果明道嘗謂人¶
　曰他人之學敏則有矣未易保也斯人之志吾無疑¶
<pb:KR2g0024_WYG_064-11a>¶
　焉¶
為人氣和而體莊持論不茍合跬步不忘學既病與予¶
　李籲言曰每瞀悶時正坐端意氣即下平居持養氣¶
　可忽乎同舍吕與叔過問疾君曰死生常理無足言¶
　者獨念累吾親耳¶
王巖叟朱光庭言君少通春秋宜為博士詔為太學博¶
　及就試有疾猶勉力學校論議不倦學者多親之卒¶
　也公卿大夫師友學士莫不傷之¶
<pb:KR2g0024_WYG_064-11b>¶
君春秋之學祖於程氏専以孔孟之言斷經意將沒之¶
　時尚以例類質於士大夫平時有遺稿未就將終啟¶
　手足自盥靧猶道詩書語可謂力學者¶
伊川哭之曰聖學不傳乆矣吾生百世之後將明斯道¶
　興斯學於既絶力小任重而懼其難者亦有冀矣以¶
　謂茍能使知之者廣則用力者衆何難之不易也遊¶
　吾門者衆矣而信之篤得之多行之果守之固若子¶
　者幾希方賴子致力以相輔而不幸遽亡使吾悲傳¶
<pb:KR2g0024_WYG_064-12a>¶
　學之難則所以惜子者豈止遊從之情哉¶
程子云質夫沛然¶
侯仲良云明道平和簡易惟劉絢庶幾似之¶
上蔡云朱君留意春秋之學甚善向見程先生言須要¶
　廣見諸家之説其門人惟劉質夫得先生㫖意最多¶
　　　李籲¶
　　字端伯緱氏人元祐中為祕書省校書郎¶
伊川云端伯相聚雖不乆未見他操履然才識穎悟自¶
<pb:KR2g0024_WYG_064-12b>¶
　是不能巳也¶
又云明道語錄只有李籲本無錯他人多只依説時不¶
　敢改動或脱忘一兩字便大别李籲却得其意不拘¶
　言語往往錄得都是¶
公卒伊川哭之曰自予兄弟倡鳴道學世方驚疑能使¶
　學者視效而信從子與劉質夫為有力焉予謂二子¶
　才器相類志尚如一可以大受期之逺列半年之間¶
　相繼而亡使予憂事道者鮮悲傳學之難嗚呼天於¶
<pb:KR2g0024_WYG_064-13a>¶
　斯文何其艱哉¶
吕與叔亦哭之曰子之胷中閎肆開發求之孔門如賜¶
　也達¶
朱子曰劉質夫李端伯吕與叔諸公所造尤深所得尤¶
　粹¶
　　　吕大鈞¶
　　字和叔先世汲郡人今為京兆人中嘉祐二年進¶
　　士乙科授秦州司理監延州折博務改知耀州三¶
<pb:KR2g0024_WYG_064-13b>¶
　　原縣以諌議授果州乞代入蜀移知綿州巴西縣¶
　　未上以諌議告老不行韓絳宣撫河東陜西辟機¶
　　宜轉候官宰曽公亮薦知涇陽皆不赴後丁父憂¶
　　服除閒居大臣薦為宫教以仲兄大防知紹興乞¶
　　監鳳翔府造船務改宣義郎元豐五年卒年五十¶
　　二¶
君為人質厚剛正以聖門事業為已任所知信而力可¶
　及則身遂行之不復疑畏故識者方之季路而君心¶
<pb:KR2g0024_WYG_064-14a>¶
　所趨葢亦未見其止也葢大學之廢絶乆矣自扶風¶
　張先生唱之而後進蔽於俗尚其才俊者急於進取¶
　昬塞者艱於領解由是寂寥無有知者君於先生為¶
　同年友及聞先生學於是心悦誠服賔賔然執子弟¶
　禮叩請無倦乆而益親自是學者靡然知所向矣¶
張先生之學大抵以誠明為本以禮樂為行衆人則姑¶
　誦其言而未知其所以進於是焉君即若蹈大路朝¶
　夕從事不啻饑渇之營飲食也潛心玩理望聖賢之¶
<pb:KR2g0024_WYG_064-14b>¶
　致尅期可到而日用躬行必取先生之法度以為宗¶
　範自身及家自家及鄉人旁及親戚朋友皆紀其行¶
　而述其事¶
丁諌議憂自始喪至於葬祭一倣古儀所得為者而居¶
　喪之節鉅細規矩于禮又推之祭祀冠昏飲酒相見¶
　慶弔之事皆不混習俗粲然有文以相接人咸安而¶
　愛之¶
君少時贍學洽聞無所不該一日聞先生説遷其素志¶
<pb:KR2g0024_WYG_064-15a>¶
　而前日之學博而以約明涣然冰釋矣故比他人功¶
　敏而得之尤多愛講明井田兵制以謂治道必由是¶
　悉撰成圖籍若可推行¶
君既感疾一日命内外洒掃齋居冥然若思乆之客至¶
　問安交語未終而沒徳性所養可以想見矣¶
范育表其墓曰惟君明善至學性之所得者盡之心心¶
　之所知者踐之身可謂至誠敏徳者矣¶
又曰君性純厚易直強明正亮所行不二于心所知不¶
<pb:KR2g0024_WYG_064-15b>¶
　二于行其學以孔子下學上達之心立其志以孟子¶
　集義之功養其徳以顔子克已復禮之用厲其行其¶
　要歸之誠明不息不為衆人沮之而疑小辯奪之而¶
　屈勢利刼之而回知力窮之而止其自任以聖賢之¶
　重如此¶
丁諌議憂服闋復閑居數年自以道未明學未優於是¶
　有不仕意講道勸義以教育人材變化風俗推其在¶
　已者以驗諸人將自期徳成而致用也¶
<pb:KR2g0024_WYG_064-16a>¶
伊川云和叔及相見則不復有疑既相别則不能無疑¶
　然亦未知果能終不疑不知他既巳不疑而終復有¶
　疑明道云何不問他疑甚不如劇論¶
又云和叔至誠相信心直篤信¶
　　　吕大臨(吕大忠附/)¶
　　字與叔大鈞之弟學於横渠横渠卒乃東見二程¶
　　而卒業焉元祐中除太博正字范内翰薦可為講¶
　　官未用而卒¶
<pb:KR2g0024_WYG_064-16b>¶
君以門䕃入仕不應舉或問其故曰不敢揜祖宗之徳¶
伊川云與叔守横渠說甚固每横渠無説處皆相從有¶
　説了更不肯回¶
又云與叔六月中來緱氏間居中某常窺之必見其儼¶
　然危坐可謂敦篤矣學者須恭敬但不可令拘迫拘¶
　迫則難乆也¶
和叔任道其風力甚勁然深潛縝宻有所不逮於與叔¶
元豐庚申嵗予行雍華間關西學者相從者六七人予¶
<pb:KR2g0024_WYG_064-17a>¶
　以千錢掛馬鞍比就舍則亡矣僕夫曰非晨裝而亡¶
　之則涉水而墜之矣予不覺嘆曰千錢可惜坐中二¶
　人應聲曰千錢亡去甚可惜也次一人曰千錢㣲物¶
　何足為意後一人曰水中囊中可以一視人亡人得¶
　又何歎乎予曰使人得之則非亡也而歎夫有用之¶
　物若沉水中則不復為用矣至雍以語公曰人之器¶
　識固不同自上聖至於下愚不知有幾等同行者數¶
　人耳其不同也如此公曰夫數子之言何如子曰最¶
<pb:KR2g0024_WYG_064-17b>¶
　後者善公曰誠善矣然觀先生之言則見其有體而¶
　無用也(並伊/川語)¶
范祖禹嘗薦其修身好學行如古人可為講官不及用¶
　而終¶
汲公祭文曰子之學博及羣書妙達義理如不出諸口¶
　子之行以聖賢為法其臨政事愛民利物若無能者¶
　子之文章幾及古人薄而不為四者皆有以過人而¶
　其命乃不偶於世登科者二十年而始改一官居文¶
<pb:KR2g0024_WYG_064-18a>¶
　學之職者七年而逝子之婦翁張天祺嘗謂人曰吾¶
　得顔回為壻矣其為人所重如此¶
公兄大忠字晉伯為秦帥有馬涓巨濟狀元及第為秦¶
　州僉判初呼狀元晉伯謂之曰狀元云者及第未除¶
　官也既為判官不可曰狀元也馬愧謝又謂馬曰科¶
　舉之學既無用修身為己之學其勉之時上蔡作秦¶
　教為程氏之學晉伯每屈車騎同馬過之則上蔡為¶
　講論語晉伯正襟肅容聴之曰聖人之言行在焉吾¶
<pb:KR2g0024_WYG_064-18b>¶
　不敢不肅又數以公事案牘委馬詳覆且曰修身為¶
　已之學不可後為政治民其可不知馬自以為得師¶
　後立朝為臺官有聲每歎曰吕公教我之恩也¶
程子云晉伯老而好學理會直是到底某謂老喜學者¶
　尤可愛人少壯則自當勉強¶
上蔡云晉伯好學初理會个仁字不透予因曰世人説¶
　仁字只管著愛上怎生見得仁只如力行近乎仁力¶
　行關愛甚事何故却近乎仁推此類具言之晉伯因¶
<pb:KR2g0024_WYG_064-19a>¶
　悟曰公説仁字正與尊宿門説禪一般晉伯兄弟中¶
　皆有見處一人作詩詠曽㸃事曰函丈從容問且酬¶
　展才無不到諸侯可怜曽㸃惟鳴瑟獨對春風詠不¶
　休一人有詩曰學如元凱方成癖文到相如反類俳¶
　獨立孔門無一事只輸顔子得心齋程子曰此詩甚¶
　好古之學者惟務養情性其他則不學今為文者専¶
　務章句悦人耳目既務悦人非俳優而何¶
朱子曰與叔之文煞實説得好處如千兵萬馬飽滿伉¶
<pb:KR2g0024_WYG_064-19b>¶
　壯¶
程子稱其深潛縝宻可見資質好又能涵養惜乎不夀¶
　某若只似與叔之年亦不見得到此田地了¶
與叔本是个剛底氣質涵養得到如此故聖人以剛為¶
　君子柔為小人若剛矣須除去剛之病全其為剛之¶
　徳相次可以為學若不剛終是不能成¶
與叔論顔子等處極好又云未發之前心體昭昭具在¶
　伊川不破此説克已銘不合以已與物對説不曽説¶
<pb:KR2g0024_WYG_064-20a>¶
　著本意(並朱/子語)¶
　　　蘇昞¶
　　字季明武功人横渠門人卒業於二程元祐末吕¶
　　大忠薦之自布衣召為博士後坐上書邪黨竄鄱¶
　　陽¶
吕大忠薦其徳性純茂強學篤志行年四十不求仕進¶
　從張載之學為門人之秀秦之賢士大夫亦多稱之¶
　如䝉擢用俾充學官之選必能盡其素學以副朝廷¶
<pb:KR2g0024_WYG_064-20b>¶
　樂育之意¶
公以上章得罪貶饒州過洛和靖館之伊川既行伊川¶
　謂季明殊不以遷貶為意和靖曰然也焞嘗問季明¶
　當為上書為國家計耶為身計耶若為國家計自忻¶
　然赴饒州若為進取計則饒州之貶猶為輕典季明¶
　以焞言為然伊川曰名言名言¶
後世司言責者於人主前非所當言代王言者則顛倒¶
　錯亂只為他學無源流如在伊川之門衆矣不知其¶
<pb:KR2g0024_WYG_064-21a>¶
　要者依舊無所得季明從横渠最乆以其文釐為十¶
　七篇自謂最知大㫖及後來坐上書邪黨却是未知¶
　横渠朝廷事自有宰相執政其次有諌官御史季明¶
　越職上書得罪甚重亦必有非所宜言者矣(胡氏傳/家錄)¶
　¶
　¶
　¶
　¶
<pb:KR2g0024_WYG_064-21b>¶
　¶
　¶
　¶
　¶
　¶
　¶
　¶
　宋名臣言行錄外集巻六¶
